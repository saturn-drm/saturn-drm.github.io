---
title: 放言五首（并序）
tags: [Digest, Classical Chinese Literature]
cover: https://i.loli.net/2020/01/08/IDs5oq2Pu1NCleL.png
mode: normal
sidebar:
  nav: side-blog
show_title: true
show_edit_on_github: false
show_date: false
show_tags: true
pageview: false
comment: true
mathjax: true
mathjax_autoNumber: true
mermaid: true
chart: true
lightbox: false
show_author_profile: true
show_subscribe: true
sharing: true
modify_date: 2020-01-29
license: false
key: digest-fangyanwushou
---

作者：白居易

<p align="center"><b>【其一】</b></p>

<p align="center">朝真暮伪何人辨，古往今来底事无。</p>

<p align="center">但爱臧生能诈圣，可知甯子解佯愚。</p>

<p align="center">草萤有耀终非火，荷露虽团岂是珠。</p>

<p align="center">不取燔柴兼照乘，可怜光彩亦何殊。</p>

---

<p align="center"><b>【其二】</b></p>

<p align="center">世途倚伏都无定，尘网牵缠卒未休。</p>

<p align="center">祸福回还车转毂，荣枯反覆手藏钩。</p>

<p align="center">龟灵未免刳肠患，马失应无折足忧。</p>

<p align="center">不信君看弈棋者，输赢须待局终头。</p>

---

<p align="center"><b>【其三】</b></p>

<p align="center">赠君一法决狐疑，不用钻龟与祝蓍。</p>

<p align="center">试玉要烧三日满，辨材须待七年期。</p>

<p align="center">周公恐惧流言日，王莽谦恭未篡时。</p>

<p align="center">向使当初身便死，一生真伪复谁知。</p>

---

<p align="center"><b>【其四】</b></p>

<p align="center">谁家第宅成还破，何处亲宾哭复歌。</p>

<p align="center">昨日屋头堪炙手，今朝门外好张罗。</p>

<p align="center">北邙未省留闲地，东海何曾有定波。</p>

<p align="center">莫笑贱贫夸富贵，共成枯骨两如何。</p>

---

<p align="center"><b>【其五】</b></p>

<p align="center">泰山不要欺毫末，颜子无心羡老彭。</p>

<p align="center">松树千年终是朽，槿花一日自为荣。</p>

<p align="center">何须恋世常忧死，亦莫嫌身漫厌生。</p>

<p align="center">生去死来都是幻，幻人哀乐繫何情。</p>

---