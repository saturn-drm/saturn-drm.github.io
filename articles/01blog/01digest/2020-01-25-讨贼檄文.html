<!DOCTYPE html>
<html lang="en">

<head>
    
    
    <link rel="stylesheet" type="text/css" href="/assets/css/header-index2.css" />
    <link rel="stylesheet" type="text/css" href="/assets/css/footer.css" />

    <link rel="stylesheet" type="text/css" href="/assets/css/articlecontent.css" />
    <link rel="stylesheet" href="/assets/js/highlight/atom-one-light-edit.css">

    <title>
    讨贼檄文
</title>
    <meta charset="utf-8">
<meta http-equiv="X-UA-Compatible" content="IE=edge">
<meta name="viewport" content="width=device-width, initial-scale=1, user-scalable=no">
<meta name="description" content="Welcome to My Personal Site!">
<meta name="author" content="Zihan Zephaniah MEI">
    <!-- fonts -->
<link href="https://fonts.googleapis.com/css?family=Montserrat:200,400,600&display=swap" rel="stylesheet">
<script>
    (function (d) {
        var config = {
            kitId: 'cmi7aqt',
            scriptTimeout: 3000,
            async: true
        },
            h = d.documentElement, t = setTimeout(function () { h.className = h.className.replace(/\bwf-loading\b/g, "") + " wf-inactive"; }, config.scriptTimeout), tk = d.createElement("script"), f = false, s = d.getElementsByTagName("script")[0], a; h.className += " wf-loading"; tk.src = 'https://use.typekit.net/' + config.kitId + '.js'; tk.async = true; tk.onload = tk.onreadystatechange = function () { a = this.readyState; if (f || a && a != "complete" && a != "loaded") return; f = true; clearTimeout(t); try { Typekit.load(config) } catch (e) { } }; s.parentNode.insertBefore(tk, s)
    })(document);
</script>
<!-- end fonts -->
    <!-- start favicons snippet, use https://realfavicongenerator.net/ -->
<link rel="apple-touch-icon" sizes="180x180" href="/favicon/apple-touch-icon.png">
<link rel="icon" type="image/png" sizes="32x32" href="/favicon/favicon-32x32.png">
<link rel="icon" type="image/png" sizes="16x16" href="/favicon/favicon-16x16.png">
<link rel="manifest" href="/favicon/site.webmanifest">
<link rel="mask-icon" href="/favicon/safari-pinned-tab.svg" color="#2c3e50">
<link rel="shortcut icon" href="/favicon/favicon.ico">
<meta name="apple-mobile-web-app-title" content="ZMei.moe">
<meta name="application-name" content="ZMei.moe">
<meta name="msapplication-TileColor" content="#fee3e1">
<meta name="msapplication-config" content="/favicon/browserconfig.xml">
<meta name="theme-color" content="#ffffff">
<!-- end favicons snippet -->
    <!-- Global site tag (gtag.js) - Google Analytics -->
<script async src="https://www.googletagmanager.com/gtag/js?id=UA-156998560-1"></script>
<script>
    window.dataLayer = window.dataLayer || [];
    function gtag() { dataLayer.push(arguments); }
    gtag('js', new Date());

    gtag('config', 'UA-156998560-1');
</script>
    <!-- jQuery -->
    <script src="/assets/js/jquery-3.6.0.min.js"></script>
    
    
    <!-- anime-master -->
    <script src="/assets/js/anime-master/lib/anime.min.js"></script>

    <!-- fontawesome -->
    <script src="https://kit.fontawesome.com/d61407055c.js" crossorigin="anonymous"></script>

    <script type="text/javascript" src="/assets/js/headerres.js"></script>
    <script type="text/javascript" src="/assets/js/headerhighlightdect.js"></script>
    <script type="text/javascript" src="/assets/js/smoothscroll.js"></script>

    <script type="text/javascript" src="/assets/js/toconscroll.js"></script>
    <script type="text/javascript" src="/assets/js/headerhidescroll.js"></script>
    <script type="text/javascript" src="/assets/js/progressbar.js"></script>
    <script src="/assets/js/highlight/highlight.min.js"></script>
    <script>hljs.initHighlightingOnLoad();</script>

</head>

<body>
    
    <div class="topnav navori" id="navbar">
    <a class="homenav" href="/index.html" onclick="closenav()"><img src="/assets/img/logo.svg" />
        <p>Zihan MEI</p>
    </a>
    <div class="othernav">
        <a class="resdown" id="architecturenav" href="/design.html" onclick="closenav()">Design</a>
        <a class="resdown" id="codingnav" href="/blog.html" onclick="closenav()">Blog</a>
        <a class="resdown" id="literaturenav" href="/tabs.html" onclick="closenav()">Tabs</a>
    </div>
    <a class="dropicon" onclick="narrownav()">
        <i class="fa fa-bars"></i>
    </a>
</div>
    <a id="backtotop" onclick="driveTo(0)">
    <svg id="layer2" xmlns="http://www.w3.org/2000/svg" viewBox="0 0 16.85 35.95">
        <defs>
            <style>
                .cls-1 {
                    fill: none;
                    stroke-miterlimit: 10;
                }
            </style>
        </defs>
        <title>backtotop</title>
        <polyline class="cls-1" points="0.43 13.95 8.43 0.95 16.43 13.95" />
        <line class="cls-1" x1="8.43" y1="25.95" x2="8.43" y2="0.95" />
        <line class="cls-1" x1="0.43" y1="0.95" x2="16.43" y2="0.95" />
    </svg>
</a>

<script class="backtotop">
    var btn = $('#backtotop');

    $(window).scroll(function () {
        if ($(window).scrollTop() > 300) {
            btn.addClass('show');
        } else {
            btn.removeClass('show');
        }
    });

    btn.on('click', function (e) {
        e.preventDefault();
        $('html, body').animate({ scrollTop: 0 }, '300');
    });
</script>
    
    <progress id="content-progress" value="0"></progress>
    <div id="offsetheader">
        <img src="/assets/img/covers/codingcover.jpg"/>
    </div>
    <div id="toc"><div class="toc">
<ul></ul>
</div>
</div>
    <div id="content">
        <div id="post">
            <h1 style="color:#fd746c;">讨贼檄文</h1>
            <blockquote>
<p>Modify date: 2020-01-29</p>
</blockquote>
<p>作者：陈琳</p>
<p>盖闻明主图危以制变，忠臣虑难以立权。是以有非常之人，然后有非常之事；有非常之事，然后立非常之功。夫非常者，固非常人所拟也。曩者，强秦弱主，赵高执柄，专制朝权，威福由己；时人迫胁，莫敢正言；终有望夷之败，祖宗焚灭，污辱至今，永为世鉴。及臻吕后季年，产禄专政，内兼二军，外统赵梁；擅断万机，决事省禁；下陵上替，海内寒心。于是绛侯朱虚兴兵奋怒，诛夷逆暴，尊立太宗，故能王道兴隆，光明显融：此则大臣立权之明表也。</p>
<p>司空曹操：祖父中常侍腾，与左棺、徐璜并作妖孽，饕餮放横，伤化虐民；父嵩，乞匄携养，因赃假位，舆金辇璧，输货权门，窃盗鼎司，倾覆重器。操赘阉遗丑，本无懿德，犭票狡锋协，好乱乐祸。幕府董统鹰扬，扫除凶逆；续遇董卓，侵官暴国。于是提剑挥鼓，发命东夏，收罗英雄，弃瑕取用；故遂与操同谘合谋，授以裨师，谓其鹰犬之才，爪牙可任。至乃愚佻短略，轻进易退，伤夷折衄，数丧师徒；幕府辄复分兵命锐，修完补辑，表行东郡，领兖州刺史，被以虎文，奖蹙威柄，冀获秦师一克之报。而操遂承资跋扈，恣行凶忒，割剥元元，残贤害善。故九江太守边让，英才俊伟，天下知名；直言正色，论不阿谄；身首被枭悬之诛，妻孥受灰灭之咎。自是士林愤痛，民怨弥重；一夫奋臂，举州同声。故躬破于徐方，地夺于吕布；彷徨东裔，蹈据无所。幕府惟强干弱枝之义，且不登叛人之党，故复援旌擐甲，席卷起征，金鼓响振，布众奔沮；拯其死亡之患，复其方伯之位：则幕府无德于兖土之民，而有大造于操也。后会銮驾返旆，群虏寇攻。时冀州方有北鄙之警，匪遑离局；故使从事中郎徐勋，就发遣操，使缮修郊庙，翊卫幼主。操便放志：专行胁迁，当御省禁；卑侮王室，败法乱纪；坐领三台，专制朝政；爵赏由心，弄戮在口；所爱光五宗，所恶灭三族；群谈者受显诛，腹议者蒙隐戮；百僚钳口，道路以目；尚书记朝会，公卿充员品而已。故太尉杨彪，典历二司，享国极位。操因缘眦睚，被以非罪；榜楚参并，五毒备至；触情任忒，不顾宪纲。又议郎赵彦，忠谏直言，义有可纳，是以圣朝含听，改容加饰。操欲迷夺时明，杜绝言路，擅收立杀，不俟报国。又梁孝王，先帝母昆，坟陵尊显；桑梓松柏，犹宜肃恭。而操帅将吏士，亲临发掘，破棺裸尸，掠取金宝。至令圣朝流涕，士民伤怀！操又特置发丘中郎将、摸金校尉，所过隳突，无骸不露。身处三公之位，而行桀虏之态，污国害民，毒施人鬼！加其细致惨苛，科防互设；罾缴充蹊，坑阱塞路；举手挂网罗，动足触机陷：是以兖、豫有无聊之民，帝都有吁嗟之怨。历观载籍，无道之臣，贪残酷烈，于操为甚！幕府方诘外奸，未及整训；加绪含容，冀可弥缝。而操豺狼野心，潜包祸谋，乃欲摧挠栋梁，孤弱汉室，除灭忠正，专为袅雄。往者伐鼓北征公孙瓒，强寇桀逆，拒围一年。操因其未破，阴交书命，外助王师，内相掩袭。会其行人发露，瓒亦枭夷，故使锋芒挫缩，厥图不果。今乃屯据敷仓，阻河为固，欲以螳螂之斧，御隆车之隧。幕府奉汉威灵，折冲宇宙；长戟百万，胡骑千群；奋中黄育获之士，骋良弓劲弩之势；并州越太行，青州涉济漯；大军泛黄河而角其前，荆州下宛叶而掎其后：雷震虎步，若举炎火以焫飞蓬，覆沧海以沃[火票]炭，有何不灭者哉？又操军吏士，其可战者，皆出自幽冀，或故营部曲，咸怨旷思归，流涕北顾。其余兖豫之民，及吕布张杨之余众，覆亡迫胁，权时苟从；各被创夷，人为仇敌。若回旆方徂，登高冈而击鼓吹，扬素挥以启降路，必土崩瓦解，不俟血刃。方今汉室陵迟，纲维弛绝；圣朝无一介之辅，股肱无折冲之势。方畿之内，简练之臣，皆垂头□翼，莫所凭恃；虽有忠义之佐，胁于暴虐之臣，焉能展其节？又操持部曲精兵七百，围守宫阙，外托宿卫，内实拘执。惧其篡逆之萌，因斯而作。</p>
<p>此乃忠臣肝脑涂地之秋，烈士立功之会，可不勖哉！操又矫命称制，遣使发兵。恐边远州郡，过听给与，违众旅叛，举以丧名，为天下笑，则明哲不取也。即日幽并青冀四州并进。书到荆州，便勒现兵，与建忠将军协同声势。州郡各整义兵，罗落境界，举武扬威，并匡社稷：则非常之功于是乎著。其得操首者，封五千户侯，赏钱五千万。部曲偏裨将校诸吏降者，勿有所问。广宜恩信，班扬符赏，布告天下，咸使知圣朝有拘迫之难。如律令！</p>
<hr/>
        </div>
    </div>

    <section id="footer">
    <div class="footercontainer">
        <p>
            <span>
                <a href="https://www.facebook.com/zmzihanmei" target="_blank">
                    <svg width="24" height="24" class="social facebook" fill="#34090f" viewBox="0 0 1024 1024"
                        version="1.1" xmlns="http://www.w3.org/2000/svg">
                        <path
                            d="M767.428571 6.857143l0 150.857143-89.714286 0q-49.142857 0-66.285714 20.571429t-17.142857 61.714286l0 108 167.428571 0-22.285714 169.142857-145.142857 0 0 433.714286-174.857143 0 0-433.714286-145.714286 0 0-169.142857 145.714286 0 0-124.571429q0-106.285714 59.428571-164.857143t158.285714-58.571429q84 0 130.285714 6.857143z" />
                    </svg>
                </a></span>
            <span>
                <a href="https://github.com/saturn-drm" target="_blank">
                    <svg width="24" height="24" class="social github" fill="#34090f" viewBox="0 0 1024 1024"
                        version="1.1" xmlns="http://www.w3.org/2000/svg">
                        <path class="svgpath" data-index="path_0"
                            d="M0 525.2c0 223.6 143.3 413.7 343 483.5 26.9 6.8 22.8-12.4 22.8-25.4l0-88.7c-155.3 18.2-161.5-84.6-172-101.7-21.1-36-70.8-45.2-56-62.3 35.4-18.2 71.4 4.6 113.1 66.3 30.2 44.7 89.1 37.2 119 29.7 6.5-26.9 20.5-50.9 39.7-69.6C248.8 728.2 181.7 630 181.7 513.2c0-56.6 18.7-108.7 55.3-150.7-23.3-69.3 2.2-128.5 5.6-137.3 66.5-6 135.5 47.6 140.9 51.8 37.8-10.2 80.9-15.6 129.1-15.6 48.5 0 91.8 5.6 129.8 15.9 12.9-9.8 77-55.8 138.8-50.2 3.3 8.8 28.2 66.7 6.3 135 37.1 42.1 56 94.6 56 151.4 0 117-67.5 215.3-228.8 243.7 26.9 26.6 43.6 63.4 43.6 104.2l0 128.8c0.9 10.3 0 20.5 17.2 20.5C878.1 942.4 1024 750.9 1024 525.3c0-282.9-229.3-512-512-512C229.1 13.2 0 242.3 0 525.2L0 525.2z" />
                    </svg>
                </a></span>
            <span>
                <a href="https://www.linkedin.com/in/zihan-mei-616b8b162/" target="_blank">
                    <svg width="24" height="24" class="social linkedin" fill="#34090f" viewBox="0 0 1024 1024"
                        version="1.1" xmlns="http://www.w3.org/2000/svg">
                        <path
                            d="M260.096 155.648c0 27.307008-9.899008 50.516992-29.696 69.632-19.796992 19.115008-45.396992 28.672-76.8 28.672-30.036992 0-54.612992-9.556992-73.728-28.672-19.115008-19.115008-28.672-42.324992-28.672-69.632 0-28.672 9.556992-52.224 28.672-70.656 19.115008-18.432 44.372992-27.648 75.776-27.648 31.403008 0 56.32 9.216 74.752 27.648 18.432 18.432 28.331008 41.984 29.696 70.656 0 0 0 0 0 0m-202.752 808.96c0 0 0-632.832 0-632.832 0 0 196.608 0 196.608 0 0 0 0 632.832 0 632.832 0 0-196.608 0-196.608 0 0 0 0 0 0 0m313.344-430.08c0-58.708992-1.364992-126.292992-4.096-202.752 0 0 169.984 0 169.984 0 0 0 10.24 88.064 10.24 88.064 0 0 4.096 0 4.096 0 40.96-68.267008 105.812992-102.4 194.56-102.4 68.267008 0 123.220992 22.868992 164.864 68.608 41.643008 45.739008 62.464 113.664 62.464 203.776 0 0 0 374.784 0 374.784 0 0-196.608 0-196.608 0 0 0 0-350.208 0-350.208 0-91.476992-33.451008-137.216-100.352-137.216-47.787008 0-81.236992 24.576-100.352 73.728-4.096 8.192-6.144 24.576-6.144 49.152 0 0 0 364.544 0 364.544 0 0-198.656 0-198.656 0 0 0 0-430.08 0-430.08 0 0 0 0 0 0" />
                    </svg>
                </a></span>
            <span>
                <a href="mailto:meizihanyx@gmail.com" target="_blank">
                    <svg width="24" height="24" class="social mail" fill="#34090f" viewBox="0 0 1024 1024" version="1.1"
                        xmlns="http://www.w3.org/2000/svg">
                        <path
                            d="M512.091 166.946c116.242 0 232.484-0.014 348.727 0.007 41.522 0.008 76.321 12.188 94.842 53.167 8.25 18.251 6.5 30.831-13.43 43.256-137.452 85.695-274.125 172.655-410.534 260.014-14.762 9.456-24.638 9.569-39.498 0.041C354.353 435.041 216.033 347.399 77.465 260.14c-12.701-8.002-16.368-15.572-12.01-29.962 9.882-32.627 30.845-52.873 63.868-59.66 13.656-2.806 27.953-3.4 41.966-3.431C284.888 166.83 398.492 166.943 512.091 166.946z" />
                        <path
                            d="M510.888 856.021c-117.998 0-235.996 0.134-353.993-0.067-47.671-0.083-79.295-22.331-91.17-61.206-4.28-14.027-2.127-22.232 10.858-30.356 108.193-67.725 215.807-136.366 324.233-203.713 7.275-4.519 21.51-4.25 29.378-0.171 22.589 11.713 44.026 25.859 64.999 40.383 11.823 8.191 21.091 8.623 33.117 0.325 20.993-14.484 43.689-26.52 64.549-41.176 12.159-8.539 20.73-7.176 32.785 0.537 106.04 67.844 212.318 135.315 319.158 201.894 16.481 10.272 18.065 21.564 12.577 37.407-12.35 35.666-45.183 55.999-92.491 56.081C746.889 856.149 628.886 856.021 510.888 856.021z" />
                        <path
                            d="M64.376 326.925c97.051 61.769 192.332 122.409 290.508 184.898-97.877 62.309-192.719 122.68-290.508 184.932C64.376 572.674 64.376 451.511 64.376 326.925z" />
                        <path
                            d="M959.665 327.168c0 124.369 0 244.164 0 369.253-97.913-62.322-192.914-122.792-290.001-184.589C766.993 449.854 861.628 389.595 959.665 327.168z" />
                    </svg>
                </a></span>
        </p>
        <p>Bachelor of Architecture, Tsinghua University</p>
        <p>Master of Architecture in Urban Design, Harvard Graduate School of Design</p>
        <p>2019 - 2021 &#169; Zihan MEI's Personal Site.</p>
    </div>
</section>

</body>

</html>