---
title: 放言五首
modify date: 2020-01-29
tags: [Digest, Classical Chinese Literature]
head image: /assets/img/covers/codingcover.jpg
---

> Modify date: 2020-01-29

作者：白居易

<p style="text-align: center;"><b>【其一】</b></p>

<p style="text-align: center;">朝真暮伪何人辨，古往今来底事无。</p>

<p style="text-align: center;">但爱臧生能诈圣，可知甯子解佯愚。</p>

<p style="text-align: center;">草萤有耀终非火，荷露虽团岂是珠。</p>

<p style="text-align: center;">不取燔柴兼照乘，可怜光彩亦何殊。</p>

---

<p style="text-align: center;"><b>【其二】</b></p>

<p style="text-align: center;">世途倚伏都无定，尘网牵缠卒未休。</p>

<p style="text-align: center;">祸福回还车转毂，荣枯反覆手藏钩。</p>

<p style="text-align: center;">龟灵未免刳肠患，马失应无折足忧。</p>

<p style="text-align: center;">不信君看弈棋者，输赢须待局终头。</p>

---

<p style="text-align: center;"><b>【其三】</b></p>

<p style="text-align: center;">赠君一法决狐疑，不用钻龟与祝蓍。</p>

<p style="text-align: center;">试玉要烧三日满，辨材须待七年期。</p>

<p style="text-align: center;">周公恐惧流言日，王莽谦恭未篡时。</p>

<p style="text-align: center;">向使当初身便死，一生真伪复谁知。</p>

---

<p style="text-align: center;"><b>【其四】</b></p>

<p style="text-align: center;">谁家第宅成还破，何处亲宾哭复歌。</p>

<p style="text-align: center;">昨日屋头堪炙手，今朝门外好张罗。</p>

<p style="text-align: center;">北邙未省留闲地，东海何曾有定波。</p>

<p style="text-align: center;">莫笑贱贫夸富贵，共成枯骨两如何。</p>

---

<p style="text-align: center;"><b>【其五】</b></p>

<p style="text-align: center;">泰山不要欺毫末，颜子无心羡老彭。</p>

<p style="text-align: center;">松树千年终是朽，槿花一日自为荣。</p>

<p style="text-align: center;">何须恋世常忧死，亦莫嫌身漫厌生。</p>

<p style="text-align: center;">生去死来都是幻，幻人哀乐繫何情。</p>

---