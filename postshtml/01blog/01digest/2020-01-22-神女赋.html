<!DOCTYPE html>

<html>
<head>
<link href="/assets/css/articlecontent.css" rel="stylesheet" type="text/css"/>
<link href="/assets/css/scrollbar.css" rel="stylesheet" type="text/css"/>
<link href="/assets/css/selection.css" rel="stylesheet" type="text/css"/>
<link href="/assets/css/backtotop.css" rel="stylesheet" type="text/css"/>
<meta charset="utf-8"/>
<meta content="IE=edge" http-equiv="X-UA-Compatible"/>
<meta content="width=device-width, initial-scale=1, user-scalable=no" name="viewport"/>
<title>神女赋</title>
<meta content="Welcome to My Personal Site!" name="description"/>
<meta content="Zihan Zephaniah MEI" name="author"/>
<!-- fonts -->
<link href="https://fonts.googleapis.com/css?family=Montserrat:200,400,600&amp;display=swap" rel="stylesheet"/>
<script>
        (function (d) {
            var config = {
                kitId: 'cmi7aqt',
                scriptTimeout: 3000,
                async: true
            },
                h = d.documentElement, t = setTimeout(function () { h.className = h.className.replace(/\bwf-loading\b/g, "") + " wf-inactive"; }, config.scriptTimeout), tk = d.createElement("script"), f = false, s = d.getElementsByTagName("script")[0], a; h.className += " wf-loading"; tk.src = 'https://use.typekit.net/' + config.kitId + '.js'; tk.async = true; tk.onload = tk.onreadystatechange = function () { a = this.readyState; if (f || a && a != "complete" && a != "loaded") return; f = true; clearTimeout(t); try { Typekit.load(config) } catch (e) { } }; s.parentNode.insertBefore(tk, s)
        })(document);
    </script>
<!-- end fonts -->
<!-- start favicons snippet, use https://realfavicongenerator.net/ -->
<link href="/favicon/apple-touch-icon.png" rel="apple-touch-icon" sizes="180x180"/>
<link href="/favicon/favicon-32x32.png" rel="icon" sizes="32x32" type="image/png"/>
<link href="/favicon/favicon-16x16.png" rel="icon" sizes="16x16" type="image/png"/>
<link href="/favicon/site.webmanifest" rel="manifest"/>
<link color="#2c3e50" href="/favicon/safari-pinned-tab.svg" rel="mask-icon"/>
<link href="/favicon/favicon.ico" rel="shortcut icon"/>
<meta content="ZMei.moe" name="apple-mobile-web-app-title"/>
<meta content="ZMei.moe" name="application-name"/>
<meta content="#fee3e1" name="msapplication-TileColor"/>
<meta content="/favicon/browserconfig.xml" name="msapplication-config"/>
<meta content="#ffffff" name="theme-color"/>
<!-- end favicons snippet -->
<!-- Global site tag (gtag.js) - Google Analytics -->
<script async="" src="https://www.googletagmanager.com/gtag/js?id=UA-156998560-1"></script>
<script>
        window.dataLayer = window.dataLayer || [];
        function gtag() { dataLayer.push(arguments); }
        gtag('js', new Date());

        gtag('config', 'UA-156998560-1');
    </script>
<!-- anime-master -->
<script src="/assets/js/anime-master/lib/anime.min.js"></script>
<!-- jQuery -->
<script crossorigin="anonymous" integrity="sha256-CSXorXvZcTkaix6Yvo6HppcZGetbYMGWSFlBw8HfCJo=" src="https://code.jquery.com/jquery-3.4.1.min.js"></script>
<!-- fontawesome -->
<!-- <script src="https://kit.fontawesome.com/d61407055c.js" crossorigin="anonymous"></script> -->
<script type="text/javascript">
        $(document).ready(function () {
            $("#header").load("/components/header.html");
            $("#footer").load("/components/footer.html");
        });
    </script>
<link href="/assets/js/highlight/atom-one-light-edit.css" rel="stylesheet"/>
<script src="/assets/js/highlight/highlight.min.js"></script>
<script>hljs.initHighlightingOnLoad();</script>
</head>
<body>
<div id="header"></div>
<!-- back to top icon -->
<a id="backtotop">
<svg id="layer2" viewbox="0 0 16.85 35.95" xmlns="http://www.w3.org/2000/svg">
<defs>
<style>
                    .cls-1 {
                        fill: none;
                        stroke-miterlimit: 10;
                    }
                </style>
</defs>
<title>backtotop</title>
<polyline class="cls-1" points="0.43 13.95 8.43 0.95 16.43 13.95"></polyline>
<line class="cls-1" x1="8.43" x2="8.43" y1="25.95" y2="0.95"></line>
<line class="cls-1" x1="0.43" x2="16.43" y1="0.95" y2="0.95"></line>
</svg>
</a>
<!-- end back to top icon -->
<div id="offsetheader">
<img src="/assets/img/covers/codingcover.jpg"/>
</div>
<!-- <a class="tocicon" onclick="toc()">
        <i class="fa fa-bars"></i>
    </a> -->
<div id="toc"><div class="toc">
<ul></ul>
</div>
</div>
<div id="content">
<div id="post"><h1 style="color: #fd746c;">神女赋</h1><blockquote>
<p>Modify date: 2020-01-29</p>
</blockquote>
<p>作者：宋玉</p>
<p>楚襄王与宋玉游于云梦之浦，使玉赋高唐之事。其夜玉寝，果梦与神女遇，其状甚丽，玉异之。明日，以白王。王曰：“其梦若何？”玉对曰：“晡夕之后，精神恍忽，若有所喜，纷纷扰扰，未知何意？目色仿佛，乍若有记：见一妇人，状甚奇异。寐而梦之，寤不自识；罔兮不乐，怅然失志。于是抚心定气，复见所梦。”王曰：“状何如也？”玉曰：“茂矣美矣，诸好备矣。盛矣丽矣，难测究矣。上古既无，世所未见，瑰姿玮态，不可胜赞。其始来也，耀乎若白日初出照屋梁；其少进也，皎若明月舒其光。须臾之间，美貌横生：晔兮如华，温乎如莹。五色并驰，不可殚形。详而视之，夺人目精。其盛饰也，则罗纨绮绩盛文章，极服妙采照万方。振绣衣，被袿裳，秾不短，纤不长，步裔裔兮曜殿堂，忽兮改容，婉若游龙乘云翔。嫷披服，侻薄装，沐兰泽，含若芳。性合适，宜侍旁，顺序卑，调心肠。”王曰：“若此盛矣，试为寡人赋之。”玉曰：“唯唯。”</p>
<p>夫何神女之姣丽兮，含阴阳之渥饰。披华藻之可好兮，若翡翠之奋翼。其象无双，其美无极；毛嫱鄣袂，不足程式；西施掩面，比之无色。近之既妖，远之有望，骨法多奇，应君之相，视之盈目，孰者克尚。私心独悦，乐之无量；交希恩疏，不可尽畅。他人莫睹，王览其状。其状峨峨，何可极言。貌丰盈以庄姝兮，苞温润之玉颜。眸子炯其精朗兮，瞭多美而可视。眉联娟以蛾扬兮，朱唇的其若丹。素质干之醲实兮，志解泰而体闲。既姽婳于幽静兮，又婆娑乎人间。宜高殿以广意兮，翼故纵而绰宽。动雾以徐步兮，拂声之珊珊。望余帷而延视兮，若流波之将澜。奋长袖以正衽兮，立踯躅而不安。澹清静其愔嫕兮，性沉详而不烦。时容与以微动兮，志未可乎得原。意似近而既远兮，若将来而复旋。褰余帷而请御兮，愿尽心之惓惓。怀贞亮之洁清兮，卒与我兮相难。陈嘉辞而云对兮，吐芬芳其若兰。精交接以来往兮，心凯康以乐欢。神独亨而未结兮，魂茕茕以无端。含然诺其不分兮，扬音而哀叹！薄怒以自持兮，曾不可乎犯干。</p>
<p>于是摇佩饰，鸣玉鸾；奁衣服，敛容颜；顾女师，命太傅。欢情未接，将辞而去；迁延引身，不可亲附。似逝未行，中若相首；目略微眄，精采相授。志态横出，不可胜记。意离未绝，神心怖覆；礼不遑讫，辞不及究；愿假须臾，神女称遽。徊肠伤气，颠倒失据，黯然而暝，忽不知处。情独私怀，谁者可语？惆怅垂涕，求之至曙。</p>
<hr/></div>
</div>
<div id="footer"></div>
<!-- back to top -->
<script class="backtotop">
        var btn = $('#backtotop');

        $(window).scroll(function () {
            if ($(window).scrollTop() > 300) {
                btn.addClass('show');
            } else {
                btn.removeClass('show');
            }
        });

        btn.on('click', function (e) {
            e.preventDefault();
            $('html, body').animate({ scrollTop: 0 }, '300');
        });
    </script>
<!-- end back to top -->
<!-- scroll smoothly -->
<script>
        $(document).ready(function () {
            $("a").on('click', function (event) {

                if (this.hash !== "") {
                    event.preventDefault();

                    var hash = this.hash;

                    $('html, body').animate({
                        scrollTop: $(hash).offset().top
                    }, 800, function () {

                        window.location.hash = hash;
                    });
                }
            });
        });
    </script>
<!-- end scroll smoothly -->
<script class="showtocwhensdrolldown">
        $(window).scroll(function () {
            if ($(window).scrollTop() > 300) {
                $('#toc').addClass('fix');
            } else {
                $('#toc').removeClass('fix');
            }
        });
    </script>
<!-- <script class="hidetoc">
        jQuery(document).ready(function ($) {
            var alterClass = function () {
                var ww = $(window).width();
                if (ww > 1400) {
                    $('#toc').removeClass('res');
                    $('#toc').addClass('fix');
                } else if (ww <= 1401) {
                    $('#toc').addClass('res');
                    $('#toc').removeClass('fix');
                };
            };
            $(window).resize(function () {
                alterClass();
            });
            //Fire it when the page first loads:
            alterClass();
        });
    </script> -->
</body>
</html>