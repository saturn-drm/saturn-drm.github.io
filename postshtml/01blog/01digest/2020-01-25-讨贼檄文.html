<!DOCTYPE html>

<html>
<head>
<link href="/assets/css/articlecontent.css" rel="stylesheet" type="text/css"/>
<link href="/assets/css/scrollbar.css" rel="stylesheet" type="text/css"/>
<link href="/assets/css/selection.css" rel="stylesheet" type="text/css"/>
<link href="/assets/css/backtotop.css" rel="stylesheet" type="text/css"/>
<meta charset="utf-8"/>
<meta content="IE=edge" http-equiv="X-UA-Compatible"/>
<meta content="width=device-width, initial-scale=1, user-scalable=no" name="viewport"/>
<title>讨贼檄文</title>
<meta content="Welcome to My Personal Site!" name="description"/>
<meta content="Zihan Zephaniah MEI" name="author"/>
<!-- fonts -->
<link href="https://fonts.googleapis.com/css?family=Montserrat:200,400,600&amp;display=swap" rel="stylesheet"/>
<script>
        (function (d) {
            var config = {
                kitId: 'cmi7aqt',
                scriptTimeout: 3000,
                async: true
            },
                h = d.documentElement, t = setTimeout(function () { h.className = h.className.replace(/\bwf-loading\b/g, "") + " wf-inactive"; }, config.scriptTimeout), tk = d.createElement("script"), f = false, s = d.getElementsByTagName("script")[0], a; h.className += " wf-loading"; tk.src = 'https://use.typekit.net/' + config.kitId + '.js'; tk.async = true; tk.onload = tk.onreadystatechange = function () { a = this.readyState; if (f || a && a != "complete" && a != "loaded") return; f = true; clearTimeout(t); try { Typekit.load(config) } catch (e) { } }; s.parentNode.insertBefore(tk, s)
        })(document);
    </script>
<!-- end fonts -->
<!-- start favicons snippet, use https://realfavicongenerator.net/ -->
<link href="/favicon/apple-touch-icon.png" rel="apple-touch-icon" sizes="180x180"/>
<link href="/favicon/favicon-32x32.png" rel="icon" sizes="32x32" type="image/png"/>
<link href="/favicon/favicon-16x16.png" rel="icon" sizes="16x16" type="image/png"/>
<link href="/favicon/site.webmanifest" rel="manifest"/>
<link color="#2c3e50" href="/favicon/safari-pinned-tab.svg" rel="mask-icon"/>
<link href="/favicon/favicon.ico" rel="shortcut icon"/>
<meta content="ZMei.moe" name="apple-mobile-web-app-title"/>
<meta content="ZMei.moe" name="application-name"/>
<meta content="#fee3e1" name="msapplication-TileColor"/>
<meta content="/favicon/browserconfig.xml" name="msapplication-config"/>
<meta content="#ffffff" name="theme-color"/>
<!-- end favicons snippet -->
<!-- Global site tag (gtag.js) - Google Analytics -->
<script async="" src="https://www.googletagmanager.com/gtag/js?id=UA-156998560-1"></script>
<script>
        window.dataLayer = window.dataLayer || [];
        function gtag() { dataLayer.push(arguments); }
        gtag('js', new Date());

        gtag('config', 'UA-156998560-1');
    </script>
<!-- anime-master -->
<script src="/assets/js/anime-master/lib/anime.min.js"></script>
<!-- jQuery -->
<script crossorigin="anonymous" integrity="sha256-CSXorXvZcTkaix6Yvo6HppcZGetbYMGWSFlBw8HfCJo=" src="https://code.jquery.com/jquery-3.4.1.min.js"></script>
<!-- fontawesome -->
<!-- <script src="https://kit.fontawesome.com/d61407055c.js" crossorigin="anonymous"></script> -->
<script type="text/javascript">
        $(document).ready(function () {
            $("#header").load("/components/header.html");
            $("#footer").load("/components/footer.html");
        });
    </script>
<link href="/assets/js/highlight/atom-one-light-edit.css" rel="stylesheet"/>
<script src="/assets/js/highlight/highlight.min.js"></script>
<script>hljs.initHighlightingOnLoad();</script>
</head>
<body>
<div id="header"></div>
<!-- back to top icon -->
<a id="backtotop">
<svg id="layer2" viewbox="0 0 16.85 35.95" xmlns="http://www.w3.org/2000/svg">
<defs>
<style>
                    .cls-1 {
                        fill: none;
                        stroke-miterlimit: 10;
                    }
                </style>
</defs>
<title>backtotop</title>
<polyline class="cls-1" points="0.43 13.95 8.43 0.95 16.43 13.95"></polyline>
<line class="cls-1" x1="8.43" x2="8.43" y1="25.95" y2="0.95"></line>
<line class="cls-1" x1="0.43" x2="16.43" y1="0.95" y2="0.95"></line>
</svg>
</a>
<!-- end back to top icon -->
<div id="offsetheader">
<img src="/assets/img/covers/codingcover.jpg"/>
</div>
<!-- <a class="tocicon" onclick="toc()">
        <i class="fa fa-bars"></i>
    </a> -->
<div id="toc"><div class="toc">
<ul></ul>
</div>
</div>
<div id="content">
<div id="post"><h1 style="color: #fd746c;">讨贼檄文</h1><blockquote>
<p>Modify date: 2020-01-29</p>
</blockquote>
<p>作者：陈琳</p>
<p>盖闻明主图危以制变，忠臣虑难以立权。是以有非常之人，然后有非常之事；有非常之事，然后立非常之功。夫非常者，固非常人所拟也。曩者，强秦弱主，赵高执柄，专制朝权，威福由己；时人迫胁，莫敢正言；终有望夷之败，祖宗焚灭，污辱至今，永为世鉴。及臻吕后季年，产禄专政，内兼二军，外统赵梁；擅断万机，决事省禁；下陵上替，海内寒心。于是绛侯朱虚兴兵奋怒，诛夷逆暴，尊立太宗，故能王道兴隆，光明显融：此则大臣立权之明表也。</p>
<p>司空曹操：祖父中常侍腾，与左棺、徐璜并作妖孽，饕餮放横，伤化虐民；父嵩，乞匄携养，因赃假位，舆金辇璧，输货权门，窃盗鼎司，倾覆重器。操赘阉遗丑，本无懿德，犭票狡锋协，好乱乐祸。幕府董统鹰扬，扫除凶逆；续遇董卓，侵官暴国。于是提剑挥鼓，发命东夏，收罗英雄，弃瑕取用；故遂与操同谘合谋，授以裨师，谓其鹰犬之才，爪牙可任。至乃愚佻短略，轻进易退，伤夷折衄，数丧师徒；幕府辄复分兵命锐，修完补辑，表行东郡，领兖州刺史，被以虎文，奖蹙威柄，冀获秦师一克之报。而操遂承资跋扈，恣行凶忒，割剥元元，残贤害善。故九江太守边让，英才俊伟，天下知名；直言正色，论不阿谄；身首被枭悬之诛，妻孥受灰灭之咎。自是士林愤痛，民怨弥重；一夫奋臂，举州同声。故躬破于徐方，地夺于吕布；彷徨东裔，蹈据无所。幕府惟强干弱枝之义，且不登叛人之党，故复援旌擐甲，席卷起征，金鼓响振，布众奔沮；拯其死亡之患，复其方伯之位：则幕府无德于兖土之民，而有大造于操也。后会銮驾返旆，群虏寇攻。时冀州方有北鄙之警，匪遑离局；故使从事中郎徐勋，就发遣操，使缮修郊庙，翊卫幼主。操便放志：专行胁迁，当御省禁；卑侮王室，败法乱纪；坐领三台，专制朝政；爵赏由心，弄戮在口；所爱光五宗，所恶灭三族；群谈者受显诛，腹议者蒙隐戮；百僚钳口，道路以目；尚书记朝会，公卿充员品而已。故太尉杨彪，典历二司，享国极位。操因缘眦睚，被以非罪；榜楚参并，五毒备至；触情任忒，不顾宪纲。又议郎赵彦，忠谏直言，义有可纳，是以圣朝含听，改容加饰。操欲迷夺时明，杜绝言路，擅收立杀，不俟报国。又梁孝王，先帝母昆，坟陵尊显；桑梓松柏，犹宜肃恭。而操帅将吏士，亲临发掘，破棺裸尸，掠取金宝。至令圣朝流涕，士民伤怀！操又特置发丘中郎将、摸金校尉，所过隳突，无骸不露。身处三公之位，而行桀虏之态，污国害民，毒施人鬼！加其细致惨苛，科防互设；罾缴充蹊，坑阱塞路；举手挂网罗，动足触机陷：是以兖、豫有无聊之民，帝都有吁嗟之怨。历观载籍，无道之臣，贪残酷烈，于操为甚！幕府方诘外奸，未及整训；加绪含容，冀可弥缝。而操豺狼野心，潜包祸谋，乃欲摧挠栋梁，孤弱汉室，除灭忠正，专为袅雄。往者伐鼓北征公孙瓒，强寇桀逆，拒围一年。操因其未破，阴交书命，外助王师，内相掩袭。会其行人发露，瓒亦枭夷，故使锋芒挫缩，厥图不果。今乃屯据敷仓，阻河为固，欲以螳螂之斧，御隆车之隧。幕府奉汉威灵，折冲宇宙；长戟百万，胡骑千群；奋中黄育获之士，骋良弓劲弩之势；并州越太行，青州涉济漯；大军泛黄河而角其前，荆州下宛叶而掎其后：雷震虎步，若举炎火以焫飞蓬，覆沧海以沃[火票]炭，有何不灭者哉？又操军吏士，其可战者，皆出自幽冀，或故营部曲，咸怨旷思归，流涕北顾。其余兖豫之民，及吕布张杨之余众，覆亡迫胁，权时苟从；各被创夷，人为仇敌。若回旆方徂，登高冈而击鼓吹，扬素挥以启降路，必土崩瓦解，不俟血刃。方今汉室陵迟，纲维弛绝；圣朝无一介之辅，股肱无折冲之势。方畿之内，简练之臣，皆垂头□翼，莫所凭恃；虽有忠义之佐，胁于暴虐之臣，焉能展其节？又操持部曲精兵七百，围守宫阙，外托宿卫，内实拘执。惧其篡逆之萌，因斯而作。</p>
<p>此乃忠臣肝脑涂地之秋，烈士立功之会，可不勖哉！操又矫命称制，遣使发兵。恐边远州郡，过听给与，违众旅叛，举以丧名，为天下笑，则明哲不取也。即日幽并青冀四州并进。书到荆州，便勒现兵，与建忠将军协同声势。州郡各整义兵，罗落境界，举武扬威，并匡社稷：则非常之功于是乎著。其得操首者，封五千户侯，赏钱五千万。部曲偏裨将校诸吏降者，勿有所问。广宜恩信，班扬符赏，布告天下，咸使知圣朝有拘迫之难。如律令！</p>
<hr/></div>
</div>
<div id="footer"></div>
<!-- back to top -->
<script class="backtotop">
        var btn = $('#backtotop');

        $(window).scroll(function () {
            if ($(window).scrollTop() > 300) {
                btn.addClass('show');
            } else {
                btn.removeClass('show');
            }
        });

        btn.on('click', function (e) {
            e.preventDefault();
            $('html, body').animate({ scrollTop: 0 }, '300');
        });
    </script>
<!-- end back to top -->
<!-- scroll smoothly -->
<script>
        $(document).ready(function () {
            $("a").on('click', function (event) {

                if (this.hash !== "") {
                    event.preventDefault();

                    var hash = this.hash;

                    $('html, body').animate({
                        scrollTop: $(hash).offset().top
                    }, 800, function () {

                        window.location.hash = hash;
                    });
                }
            });
        });
    </script>
<!-- end scroll smoothly -->
<script class="showtocwhensdrolldown">
        $(window).scroll(function () {
            if ($(window).scrollTop() > 300) {
                $('#toc').addClass('fix');
            } else {
                $('#toc').removeClass('fix');
            }
        });
    </script>
<!-- <script class="hidetoc">
        jQuery(document).ready(function ($) {
            var alterClass = function () {
                var ww = $(window).width();
                if (ww > 1400) {
                    $('#toc').removeClass('res');
                    $('#toc').addClass('fix');
                } else if (ww <= 1401) {
                    $('#toc').addClass('res');
                    $('#toc').removeClass('fix');
                };
            };
            $(window).resize(function () {
                alterClass();
            });
            //Fire it when the page first loads:
            alterClass();
        });
    </script> -->
</body>
</html>